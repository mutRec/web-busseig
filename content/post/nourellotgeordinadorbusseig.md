---
title: Nou rellotge ordinador de busseig
subtitle: Ordinador!...
date: 2020-03-15
tags: ["Compra", "Rellotge", "Ordinador"]
---

Si companys!, finalment, la següent inversió en material de busseig ha estat un ordinador format rellotge. Després de remenar, buscar i consultar per internet, m’he inclinat pel ‘Mares Smart’.

Recuperant la interessant conversa que fa uns mesos vaig tenir amb els companys del CIB, vaig anotar-me les dues característiques principals que recomanaven complir i descartar d’altres que l’únic que ferien és augmentar el preu innecessàriament.

#### Els dos factors claus que havia de tenir l’ordinador eren:

**1.-** Poder substituir la pila/bateria per un mateix. És a dir, no dependre d’un centre tècnic per substituir-la.

**2.-** Assegurar l’ús i possibilitat de seleccionar (a més a més de l’Aire) el tipus de gas mescla Nitrox. Probablement tard o dora utilitzarem aquest tipus de gas per realitzar les immersions. S’ha demostrat que donen molt bons resultats, ja que permeten reduir els intervals a superfície en immersions successives i les parades de seguretat o de descompressió en immersions més profundes.

Finalment, però, i a criteri personal, vaig voler introduir un parell més de característiques que han estat: Poder fer ús de l’ordinador com a rellotge normal (per ús continu durant tot l’any) i possibilitat de configuració mode Apnea.

El ‘Mares Smart’ és el que (entre pocs) ha complert tots aquests paràmetres i amb un preu força ajustat: 197€. El vaig adquirir a la botiga online [Scubaonline](https://scubaonline.de/?lang=eng)

{{< gallery caption-effect="fade" >}}
  {{< figure thumb="-thumb" link="/img/rellotge_mares.png" >}}
{{< /gallery >}}

Deixo l'enllaç per poder descarregar l'últim manual actualitzat desde Mares.

[Manual Rellotge Smart de Mares](https://www.mares.com/es_ES/smart-15)

