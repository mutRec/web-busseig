---
title: Escull, Bau... o Niell!?
subtitle: Muntanyes del mar!
date: 2020-04-21
---

Benvolguts lectors, avui parlaré breument d’aquests tres conceptes. Pels que som novells en la temàtica marina, és molt interessant entendre la subtil diferència entre un Escull i un Niell o en la definició d’un Bau. Gràcies a la fantàstica feina d’en Manel Teodoro (d’històriesmar, enllaç a aquest blog) he pogut comprendre d’una manera més exacta el significat d’aquestes paraules.

D’altra banda, m’ha semblat molt útil, poder-ho explicar (basat en l’article d’en Manel d’històriesdemar), ja que en el camp del submarinisme, trobem sovint punts d’immersió a aquest tipus d’accidents geogràfics.

Sense més contemplacions doncs, anem directe al gra. Què és, i quina diferència hi ha entre un Escull, un Niell i un Bau?

Passem a definir-ho acompanyant punts d’immersió i fotografíes:

#### Esculls

És una roca o conjunt de roques que sobresurten molt, bastant o poc de la superfície de l’aigua. N’hi ha molts en tota la costa catalana, els més típics, són els artificials creats per l’home per tal de modificar i alterar l’acumulació de sorra a les platges: Exacte, els coneguts espigons o esculleres. Els esculls serien més aplicats a un conjunt de roques més petites o inclús individuals i naturals.

L’Escull és fàcil d’esquivar per les embarcacions, ja que, com hem comentat, sobresurten prou de l’aigua per poder-se visualitzar bé.

Llisto algun exemple d’escull conegut com a punt d’immersió:

* Els Bullents

#### Niells

El Niell és molt i molt semblant a l’Escull. Vull dir, que segons l’estat de la mar i de la pressió atmosfèrica, aquest pot passar d’Escull a Niell. El Niell és aquell roc que NO arriba a sortir a la superfície, però de ben poc!, és més, com hem comentat, podria sortir a la superfície si la pressió atmosfèrica és forta, i pel contrari, Allò que és un escull, pot passar a ser un Niell, si la pressió atmosfèrica és prou baixa i per tant, la Mar augmenta de nivell camuflant l’Escull i transformant-lo a Niell.

Llisto algun exemple de Niell conegut com a punt d’immersió:

* El Niell de Sant Francesc (Es Niell)

#### Baus

Un Bau, en canvi, sí que MAI surt a superfície. Podríem dir doncs, que un Bau és un ROC totalment submergit, i que li falten uns metres per arribar a sortir a la superfície, això els fa perillosíssims per les embarcacions, i de fet, al llarg de la història s’han produït diversos naufràgis a causa dels Baus.

Avui dia, i per tal que no succeeixi, estan sovint senyalitzats amb Balises fixes per tal que les embarcacions no hi embarranquin.

Llisto algún exemple de Bau conegut com a punt d’Immersió:

* La Llosa de Palamós
* El Bau de la Ferrera