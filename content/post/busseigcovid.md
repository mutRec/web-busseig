---
title: Busseig en Fase 1 Covid-19. Bien!
subtitle: Pandèmia! Covid! (Corona Virus)
date: 2020-06-07
tags: ["Pandèmia", "Virus"]
---

Per fi, per fi!!, malgrat les fortes restriccions existents (Barcelona es troba en el moment d’escriure aquest post) en Fase 1 de desescalada, avui dia 7 de juny de 2020 he pogut estrenar temporada 2020 fent una immersió senzilla al centre Vanas Dive a l’escull de la platja de la Mar Bella de Barcelona.

Comentat per Jordi Regàs del CIB, Vanas Dive ha estat fantàstic. L’Oliver (propietari) un gran tio, molt maco, igual que el seu ajudant Gallec.

![busseig confinament vanas](/img/vanas-edu-02.jpg)

El dia ha estat plujós, amb ventet massa aviat de llevant, així com amb una visibilitat observada des de l’escull molt i molt dolenta. L’Oliver ens ha advertit que és un dia molt i molt lleig per bussejar, que la visibilitat era pèssima i que si volíem, ens traslladàvem a posposar la immersió en un altre dia. Després de rumiar-ho, la Montserrat (única companya que ens hem trobat) l’Edu i jo hem decidit estrenar!! 

Ha estat brutal. La meva primera experiència respecte a visibilitat nefasta!, malgrat la por inicial d’angoixar-me, he comprovat que no m’ha passat. No m’he sentit incòmode, ja que després, ha anat millorant de mica en mica fins inclús assolir els 2 m. En els trams que teníem només mig metre, malgrat NO sentir-me malament, realment és incòmode i no val la pena perquè has d’estar constantment pendent del company per no perdre’t!  

La part espectacular ha vingut quan hem acabat la immersió que hem sortit a superfície, i estava plovent molt, en ser Dora, sols i plovent molt amb tota la vista de Barcelona, ha estat impressionant!  

Per fi!!! super content d’encetar temporada 2020!!!