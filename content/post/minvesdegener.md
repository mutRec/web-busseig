---
title: Minves de gener
subtitle: Meteo...
date: 2022-02-03
tags: ["hivern"]
---

Bon any 2022! Baleners!

Després d’un final de mes de desembre mig fotut per la Covid (tota la família infectada!), comencem a recuperar-nos, i, per tant, amb més ganes de publicar un article més relacionat amb el busseig i el seu entorn més proper. Aprofitant el mes de gener, m’ha semblat oportú indicar en forma de pinzellada del fenomen conegut com: “Les minves de gener”.

Aquest fenomen es dona normalment cap a finals de desembre principis de gener, i consisteix en un període d’altes pressions atmosfèriques (a causa de la presència de grans anticiclons instal·lats uns dies sobre casa nostra) i que es tradueix al final en el fet que l’aire de la superfície i des de les capes baixes de l’atmosfera pesa més i, per tant, exerceix més pressió sobre la superfície del mar, fent que el nivell d’aquest, disminueixi i que el mateix per la manca de vent, sigui en aquest període ben bé com una taca d’oli! Condicions teòricament ideals pel busseig!!

Si ens trobem en litoral rocós, es pot observar aquesta minva, o calma de mar, perquè es podria resseguir la línia de la roca mullada amb el nivell d’aigua inferior. Sense pràcticament moviment per la falta d’onatge, clar, per la falta de vent. Tot són minves!, tot és calma!, mar blanca!!!

Malgrat les minves, de vegades poden anar acompanyades de certa boirina. A aquesta època de l’any, l’aigua acostuma a estar entre 13ºC i 14ºC i la transparència no sempre és ben acompanyada. Així doncs, malgrat les temptacions, cal recordar anar ben preparat per poder realitzar una jornada de busseig! Vestit sec isotèrmic gairebé obligatori!

Hom encara NO el té, probablement torna a passar un any sense la seva adquisició, i, per tant, caldrà fer més aigua per poder reconsiderar la possibilitat seria de la seva adquisició.

De moment, ja podem conèixer i entendre què són les minves de gener!

Fins aviat Balaneros i salut per tothom!

Bones bombolles als afortunats!
