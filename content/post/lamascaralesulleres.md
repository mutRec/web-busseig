---
title: La Màscara (Les Ulleres!)
subtitle: Trucs i coneixament...
date: 2020-07-26
tags: ["Material", "Trucs"]
---

Ep Balener-os! En referència a un article de la gent de Buceo Iberico, anotaré per recordar, els quatre apunts importants i necessaris en parlar d’un dels elements més importants de tot l’equip de busseig (comptant inclús l’equip pesat!).

Sí, sens dubte, sense màscara, literalment no podrem bussejar. I amb una màscara incòmoda o inadequada, ho realitzarem però amb ganes d’acabar i d’oblidar la immersió.

Com s’ha dit Milers de vegades, efectivament, la màscara més cara pot ser una dolentíssima elecció, i la més barata la millor, o, al contrari. Amb això, està clar, és com si nosaltres NO triéssim la màscara, si no aquesta ens tries a nosaltres.

Abans de comprar una màscara, ens l’haurem de provar i realitzar una prova molt senzilla i que donem com a referència en un vídeo que la gent de buceo iberico va publicar.

Es tracta de col·locar-se la màscara sense utilitzar la cinta, inspirar pel nas, i abaixant el cap i mirant a terra veure si mentre inspirem pel nas, queda ben aguantada i inclús sacsejant el cap, aquesta no cau. Si això passa, és a dir, que es fa el “buit” ventosa i queda ben sallada, aquesta màscara la podrem triar i comprar. Qualsevol altre, per més bonica i estètica que sigui i ens agradi, si no “supera” aquesta prova, l’haurem de descartar claríssimament.

{{< youtube cVr-XZoDfdQ >}}

D’altra banda, només comentar que les de silicona clara, són més sensibles al sol i a la llarga engrogueixen, però només això. Les negres, això no els hi passa, les transparents, translúcides l’avantatge que tenen és que entre més llum pels costats que les negres, i diuen que pels fotògrafs, és millor les negres per focalitzar més la mirada a la fotografia. Tanmateix, tot això seria secundari!

Quedi dit la prova bàsica i indiscutible a realitzar, abans de pagar la nova màscara que comprem!