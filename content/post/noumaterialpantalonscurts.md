---
title: "Nou material: pantalons curts amb butxaques"
subtitle: Pantalons curts!
date: 2022-02-27
tags: ["Material"]
---

Això mateix. En mig de l’hivern i amb l’aigua i l’aire per sota els 14ºC, és complicat bussejar si no s’està preparat. Jo no ho estic, per tant, no bussejo. Tanmateix, és una bona època per repassar teoria del busseig, entrenar exercicis orientats a millorar i reforçar el “core” corporal (zona central del cos: lumbars, abdominals).

A més a més, és un bon moment per trobar quelcom de material que encara ens falti, ja que fora de temporada sempre resulta un pèl més econòmic!

Aquesta vegada, m’he decidit per uns pantalons curts amb bones butxaques per complimentar el vestit humit actual, ja que aquest NO disposa de cap butxaca, i en moltes ocasions he trobat a faltar unes bones butxaques per guardar-hi els guants, una màscara, uns ploms, fil o llaunes recollides durant el passeig…

{{< gallery caption-effect="fade" >}}
 {{< figure thumb="" link="/img/pantalonscurts_01.jpg" >}}
 {{< figure thumb="" link="/img/pantalonscurts_02.jpg" >}}
{{< /gallery >}}

Així, amb els pantalons curts a sobre dels llargs (llisos i sense butxaques) afegeixo unes bones butxaques així com la possibilitat d’utilitzar-los en moments d’immersions senzilles d’aigües càlides (com per exemple, immersions de platja a poca profunditat en plena onada de calor de juliol o agost).

Com ja fa un parell d’anys, aquests mesos d’hivern (fins que em decideixi per fi comprar el vestit sec!) im com comentava anteriorment, sempre els dedico a rellegir la teoria OW, així com nedar una mica a piscina. Desplegar i revisar l’equipament per tal d’assegurar la tornada amb garanties i tenir el material a punt per a quan arribi la nova temporada també serà una bona praxi.