---
title: Recordatori. L'ABC del busseig!
subtitle: Apunts...
date: 2020-03-27
tags: ["Apunts", "Coneixament", "Estudi"]
---

Hola Companys! en aquest petit post, he volgut recordar l’ABC del Busseig. 

A continuació, anoto la llista que ens van ensenyar els instructors del **CIB** com a punts claus i importantíssims a tenir sempre present a l’hora de bussejar.

#### L'ABC del Busseig!

* La velocitat d’ascens, és a dir de pujada en la immersió, sempre ha de ser inferior a 9 m/min. Es pot tenir com a referència les nostres pròpies bombolles. Així, mai sobrepassarem la velocitat d’aquestes. Igualment, pot servir de referència que les bombolles que tinguem al davant o pel voltant, siguin d’una mida sempre petita.

* Hidratar-se sempre. És important fer-ho, per tal d’evitar malalties de descompressió. També ens ajudarà, ja que l’aire comprimit que respirem és molt sec. És fonamental doncs, hidratar-se abans i després de realitzar la immersió. Beurem doncs, força aigua!.

* Realitzar, ens ho indiqui les taules, l’ordinador, o cap de les dues coses, SEMPRE una parada de seguretat que serà d’entre 3 i 5 min. a una fondària d’entre 3 i 5 metres. Bàsicament, la farem sempre, però si en alguna immersió la poguéssim saltar, serien aquelles que mai superen els 10 m de profunditat màxima.

* Perfil de busseig sempre la primera immersió o la primera part de la immersió, sempre començar per la part més profunda, i a partir d’aquí, anar pujant a poc a poc. Mai, pujar, baixar, tornar a pujar, tornar a baixar… aquest perfil ziga-zaga NO és recomanat. Sempre hem de fer primer baixar cap a la màxima profunditat, i aleshores anar passejant tirant de mica en mica cap amunt.

* Fer ús de la planificació anterior amb taules de busseig, o millor utilitzar durant la immersió un ordinador de busseig o anar amb guia o company que en porti un.

* No pujar una muntanya, o volar, després d’un dia intens o dia complet de busseig. Esperar-se mínim d’entre 18 i 24 h.