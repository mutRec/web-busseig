---
title: Millorar el consum d'Aire
subtitle: Teoria busseig
date: 2020-08-11
tags: ["Apunts", "Trucs"]
---

Iep Baleneros! Avui, m’he decidit a escriure un recordatori sobre els aspectes que després de buscar diversa informació bona a internet, i d’acord amb l’experiència que com a bussejadors anem adquirint a cada capbussó, ens ajudaran a millorar l’aire que consumim i per tant, poder allargar una mica més la immersió, o si més no, no haver de sortir massa ràpid d’aquesta.

Hi ha molts factors, que milloraran el nostre consum. Molts, i alguns seran fàcils d’assumir (quasi de manera automàtica) i d’altres requeriran més esforç.

Sense dilatar-me més, passo a comentar-los a manera de recordatori i de llista amb una breu descripció:

* Allargar l’exhalació/Expiració. Això mateix, dins de l’aigua, intentarem relaxar-nos al màxim i concentrar-nos en una respiració lenta, profunda, relaxant. Un truc, serà inhalar/inspirar de manera normal (com ho fem fora de l’aigua) però en exhalar/expirar, treure l’aire més a poc a poc, no de cop i durant una mica més de temps. Aproximadament fer uns 2 segs d’inspiració i uns 6 segons o més d’expiració. Només amb la consciència de respirar d’aquesta manera, consumirem menys aire de la botella.

* Evitar moviments d’extremitats, del cos, innecessaris. L’aigua és molt més densa que l’aire, per tant, cada moviment que intentem fer a dins l’aigua, ens costarà molt més, i per tant, haurem de fer més esforç, cosa que implicarà més consum d’aire. Així, procurarem no moure’ns gaire, només per aletejar suaument, deixar-se endur inclús per possibles corrents, i mantenir els braços quiets.

* Oferir poca resistència a l’aigua!Això implica, un bon “trim” horitzontal!. És clar, evitarà més resistència a l’aigua, i per tant més fàcil moviment i no cansar-nos tant. La flotabilitat el més neutre possible amb el menor llast possible, per tal d’anar menys carregats i per tant siguem més lleugers en desplaçar-nos. Tot plegat com sempre, evitarà cansar-nos més, i per tant consumir menys.

* Bona protecció tèrmica. No passar fred. Si, encara que sembli estrany, tenir o passar fred, accelera la fatiga del bussejador, i per tant, a més fatiga, es necessita més aire per respirar.

* Semblen bajanades, però si fem immersions per exemple de cala, i hem de nedar una mica per superfície, fer ús del tub respirador, en comptes del regulador (per exemple per posar-nos les aletes des de platja!, roques…) ens ajudarà a no malgestar aire de l’ampolla, en situacions on es pot fer servir l’aire de l’entorn!

* Millorar la forma física. És obvi, si estem una mica en forma, consumirem més oxigen que si la nostra vida és més sedentària. El de sempre, si es fa esport i no es fuma, es millora més la immersió que si es fuma i no es fa esport. Almenys, si hem de fumar que sigui després de la immersió!, millor evitar fumar unes 24 h abans de la immersió, i després ok va… cigarro per comentar-la. Però millor després!

* Per mi, un dels punts més importants (per no dir el que més!!) l’experiència i l’estat anímic, psicològic! A mesura que anem bussejant i anem aprenent i agafant confiança, anem perdent la por (però no el respecte!!!) i per tant, l’acumulació d’experiència, fa que entrem en un estat anímic i de seguretat a l’aigua, que un novell no tindrà mai. Només per això, el novell (inclús encara que sigui molt més jove d’edat), consumirà molt més que nosaltres! Per tant, sí!!!, així de senzill!!!
millorarem molt el consum, simplement bussejant i bussejant!!

Això és tot baleneros, recordeu els punts anteriors abans de cada immersió, i anem seguint-los per anar autocomprovant-nos per si anem millorant el consum.

Salut!
