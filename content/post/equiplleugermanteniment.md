---
title: Equip lleuger. Manteniment
subtitle: Consells...
date: 2020-04-06
tags: ["Material", "Manteniment"]
---

Que tal companys. Enceto Abril comentant quatre apunts a tenir present a l’hora de mantenir el nostre equip lleuger. Senzillament, una bona praxi cada vegada que finalitzem una immersió. Val la pena. Cal cuidar el nostre material per tal que sigui més segur per la propera immersió i per assegurar que no ens jugui una mala passada quan estiguem a punt de fer aquella immersió lliure lluny de centres de busseig.

En primer lloc, repassem i recordem quins elements componen el nostre equip lleuger:

**Vestit isotèrmic (Neoprè), Escarpins, Aletes, Guants, Caputxa, Ulleres i Tub.**

Per cada element procurarem mantenir-lo de la següent forma cada vegada que finalitzem una immersió:

* Vestit Isotèrmic (Neoprè): Normalment el podrem submergir a la tanqueta d’aigua dolça del centre. Si anem per lliures, l’haurem d’esbandir a alguna dutxa de platja que trobem més a prop. El penjarem sempre del revés i a poder ser, sense que li toqui el sol directament. Si li ha de tocar el sol, no passa res si no s’hi està molta estona, i precisament per això, el posarem del revés, per tal de protegir-lo de la seva part externa. Com sempre, i com a la resta de l’equip, el més important, és esbandir-lo bé amb aigua dolça, ja que si es deixa amb l’aigua salada, aquesta, en assecar-se la salina forma cristalls que trenquen el teixit del neoprè desgastant-lo ràpidament accelerant la pèrdua en les seves propietats d’aïllament.

* Escarpins: Els esvandirem bé amb aigua dolça per dins i per fora. Els estandrem si podem en llocs ventilats per tal d’evitar que s’hi produeixin fongs per massa humitat i mala ventilació.

* Aletes: Força aigua dolça per protegir la goma, i concentrant-se especialment en les zones de clivelles per tal de protegir-les en el seu ressecament. Cal moure-les mentre netegem perquè l’aigua dolça arribi a tots els racons.

* Guants: Ben nets per dins i fora. Penjats perquè els assequi l’aire.

* Caputxa: Ben mullada per dins i per fora. Penjada perquè l’eixugui l’aire.

* Ulleres i Tub (snorkel): Ben banyades amb aigua dolça. Especialment les juntes i les clivelles mòbils. Mullar bé tots els racons de les ulleres, de l’interior del tub, l’embocadura. Deixar-les assecar al sol, però no massa estona per tal que aquest no ressequi excessivament la goma.

Equip lleuger eixugant-se al terrat...
{{< gallery caption-effect="fade" >}}
 {{< figure thumb="-thumb" link="/img/equiplleugerterrat.jpg" >}}
{{< /gallery >}}
