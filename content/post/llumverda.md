---
title: Llum verda! Tornada a l’Aigua!
subtitle: Tornem-hi! Cap a l'Aigo!!
date: 2021-09-03
tags: ["Recuperació", "lesió"]
---

Iep Baleneros!! sí!!! estic molt content, el passat dia 30 d’Agost 2021, vaig tornar a visitar al Dr. Clarós. La visita era acordada i per establir un darrer diagnóstic per decidir si ja podia tornar a l’aigua o encara havia d’esperar.

Després de la revisió, la notícia no va ser més bona! Tot en ordre!! perfecte! Em va comentar que procurés començar a poc a poc i controlant molt bé la compensació. Que tingués cura del tipus de caputxa i controlés bé si realment el nou tratge apreta massa el coll i cap i congestiona massa la zona (mal retorn sanguini, tornada passiva, l’activa és l’impuls/bateg del cor) i per tant al tenir la zona congestionada, s’inflama i presiona les trompes d’Eustaqui, bloquejant-les i fent que costi molt compensar.

![timpá curat](/img/timpacurat.png)

Tenint en compte els consells, vaig arrencar poder programar una immersió! de cara cap de setmana amb companys del CIB.

Desafortunadament, i en aquests moments escrivint aquestes linies, aquesta entrada, he cancel.lat la immersió perque la previsió és nefasta. Avui Divendres, portem un parell de dies amb una mar de fons que ho està removent tot i l’onatge i la NO visibilitat és espectacular. Quina llàstima!!!!

Hauré d’esperar per el proper cap de setmana 11, 12 de Setembre. A veure si hi ha sort!!!

Salut i bombolles!